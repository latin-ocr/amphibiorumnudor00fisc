5⁰

irritato locum haberent: optimo iure inde potest concludi: ramum iugularem esse
ramum ne’rvi Facialis. -- Et re vera optime confirmatur ea sententia decursu huius
rami in Salamandra et Tritone usque ad originem indagato. Invenitur enim etiam in
hisce generibus, eodemque, quo in priore familia se habens modo, non solum cum ramo
communicante Vagi coniungitur, sed etiam iisdem musculis suppeditat nervos: at tantum
abest, ut ex Trigemini oriatur ganglio, ut ab ipso Faciali nasci ipsum videamus.

Minus autem recte vir celeberrimus, ut videtur, hunc ramum solas Facialis
nostri apud Batrachia reliquias continere, et solum unumque ramorum ex Trigemino
orientium esse voluit, qui radici, ab Acustici origine in id emissae responderet: etiam
ramus palatinus, qui in Ecaudatis e paris quinti ganglio prodit, ramus paris septimi
esse nobis videtur. Cernitur enin] etiam in Salamandra et Tritone, eandemque, quam
in illis habet decursum, inter oculum nimirum et membranam palati (snpra processum
lyratum ossis palatini) antrorsum progrediens, ramosque ad hancce emittens. Et pro-
fecto, quid magis pro sententia nostra, esse hunc quoque ramum ad Facialem reteren-
dum, possit pugnare, quam quod in utraque familia eandem omnino praebens speciem,
in Salamandrinis re vera a pare septimo oriatur? (1). —

At praeter hosce duos, quos modo commemoravimus, ramos, tertium, id quod
supra iarn dictum est, nervus Facialis in Salamandra et Tritone emittit: ramum alveo-
larem, qui in canali maxillae inferioris procedens, in cute hancce tegente, membranaque
interna oris expanditur. Quaeritur autem, quis Trigemini ramus in altera huius ordinis
familia ei respondeat. Qui quidem minus accurate rem omnem observarit, is forsan in
Ecaudatis illum omnino desiderari, solisque Salamandrinis proprium esse crediderit.
Quod tamen multo aliter se habere, ex accuratiore nervorum comparatione facile pate-

bit. Ramum euim iugularem in Bulone tres emittere ramos supra exposuimus, quorum

(l) Aliud huius sententiae argumentum ex cordylorum prioris familiae nervis accuratius
investigandis peti potest. ln hisce enim Facialis nondum coniunctus invenitur cum Trigemino,
proprioque gaudens foramine, eosdem quos in salamandra et Tritone ex eo emittit nervoS,
ramum iugularem (Tab. 11. Fig ΙΙΙΙ., h) et ramum palatinum (Tab. 11. Fig. 1111„ fi).

