58

generibus nervus poterit agnosci, qui analogon aut rudimentum ipsius sit consideran-
dus. Quod tamen problema haud ita facile solvitur, quam primum aliquis credere
possit. Emittitur enim quidem in Bufone, Rana, Hyla, Pelobate et Bombinatore nervus
ex Vagi ganglio, qui in quattuor horum generum in cute cervicis humerique expanditur,
in Bufone glandulam parotidem instruit nervis, et qui re vera primo obtutu nervi late-
ralis analogon esse videtur, quum pariter atque ille, cutem eiusque glandulas ramis
suis instruat.

Methodum igitur quaerenti, qua vere possit discerni, au nervus cutaneus ille
sit rudimentum nervi lateralis, per se ipsum cuique in mentem veniet, cordylos Ecau-
datorum accuratius investigare, quippe quorum metamorphosin ad huius nervi naturam
lucem aliquam allaturam esse, summa sit spes. Et pauca profecto erunt, quae tam
facile aspectui se praebeant, quam ille nervus lateralis in Ranae esculentae cordyla,
ubi quidem, cute in medio dorso dissecta et replicata clarissime in utroque corporis
latere binis ramis eum ad posterius descendere videbis. Verumtamen praeter hunc
nervum lateralem etiam ramum illum cutaneum adultarum Ranarum invenimus
in cordylis, a ramo intestinali ibi emissum. Unde sententia illa, esse fortasse ramum
cutaneum rudimentum nervi lateralis, parum firma ac sere absurda apparet, quum duo-
rum organorum, quae una inveniuntur in eodem individuo alterum rudimentum alterius
esse non possit. Quam quidem rem Pipae dorsigerae adultae investigatio novo con-
firmat argumento, quippe quae pariter ac Ranarum cordyli quum nervo illo cutaneo,
tum ramo laterali a ramo intestinali Vagi emisso per totum corporis latus usque ad
anum decurrente sit instructa.

Nihilominus tamen non potest negari, intercedere magnam quandam similitudi-

nem inter utrumque hunc nervum, et re vera alter analogon alterius poterit haberi,

repletum, quo continetur ilie Triton, quando paullulum spiritus vini immittitur, glandulae illae ex-
templo agere incipiunt, eutem sensim secreto mucoso albido tegentes, quo totum animal, in li-
quore ita commixto tandem mortuum, obtectum apparet.

